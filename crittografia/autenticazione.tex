\chapter{Autenticazione}

\section{Autenticazione}
Ci sono due o più agenti che si scambiano messaggi, non necessariamente orientati alla segretezza 
dei messaggi, ma vogliono essere sicuri che i messaggi siano creati solo da loro e non da altri.

Una possibilità è quella di scegliere una funzione pseudocasuale $f$ da condividere tra gli agenti, 
la funzione può essere generata con un qualsiasi schema, per esempio lo schema precedente che sfrutta 
l'utilizzo di un seme, e questo seme viene scambiato tra gli agenti attraverso un canale sicuro.
Ad ogni messaggio $m$ si aggiunge il valore $f(m)$, spedendo quindi la coppia $(m, f(m))$, in altri 
termini $f(m)$ è l'autenticazione di $m$, non mandando quindi solo il messaggio $m$, ma anche la 
sequenza di bit che è l'autenticazione di $m$.

La funzione è pseudocasuale, di conseguenza chiunque non conosca il seme di partenza vede di fianco 
ad ogni messaggio una sequenza di $k$ bit scelta uniformemente a tra le sequenze di $k$ bit. Qualunque 
agente che conosce il seme può calcolare autonomamente $f(m)$ e confrontarlo con il secondo elemento della 
coppia, se sono uguali allora il messaggio è autentico, altrimenti non è autentico.
\subsection{Forger}
Sia $\mathcal{F}$ un \textbf{forger}, ovvero un algoritmo probabilistico polinomiale che interroga $f$ su una 
sequenza di messaggi $m_1, m_2, \dots, m_l$, anche in modo adattivo e alla fine restituisce una coppia
$(m, \sigma)$, diciamo che $\mathcal{F}$ ha successo se $f(m) = \sigma$ e $\forall i \, m \neq m_i$, quindi 
restituisce una coppia $(m, \sigma)$ dove $m$ non è mai stato interrogato e $\sigma$ è l'autenticazione di $m$.

\[
  \forall \mathcal{F} \in \texttt{PPT} \quad \mathcal{P}
  \big[ \text{Succ}(\mathcal{F}) = 1 \big] \leq k^{-\omega(1)}
\]
\subsection{Autenticare messaggi lunghi}
L'idea è quella di dividere il messaggio in blocchi di lunghezza $k$, quindi $m = m_1, \dots, m_l$, possiamo 
cercare di creare l'autenticazione applicando la funzione $f$ a ogni blocco, quindi $f(m_1), \dots, f(m_l)$ e 
definire il messaggio $m$ come:
\[
  m = f(m_1) \oplus f(m_2) \oplus \dots \oplus f(m_l)
\]
Il problema è che il forger in questo caso può combinare i blocchi in modo diverso, quindi può creare un
messaggio $m'$ che è diverso da $m$, ma che ha la stessa autenticazione.
Infatti chiedendo la coppia $(m_1m_2, f(m_1 m_2))$, la coppia $(m_2 m_1, f(m_2 m_1))$ è una coppia
autentica.

Costruire un messaggio autenticato senza interrogare la funzione $f$ in questo caso è molto semplice, 
infatti costruendo la coppia $(m_1 m_1, f(m_1 m_1))$, lo \texttt{XOR} di due messaggi uguali è sempre $0$,
e dal punto di vista della definizione abbiamo trovato il forger, quindi abbiamo la necessità di utilizzare 
un meccanismo più complesso per autenticare messaggi lunghi vietando inoltre lo scambio dei blocchi.
Per farlo la posizione di ogni singolo blocco deve avere un impatto sulla funzione $f$.
\[
  f(m) = f(\langle 1 \rangle m_1) \oplus f(\langle 2 \rangle m_2) \oplus
  \dots \oplus f(\langle l \rangle m_l)
\]
Dove $\langle i \rangle$ è una stringa di pochi bit che rappresenta la posizione del blocco $m_i$.
Purtroppo però anche con questo sistema il forger può creare un messaggio autentico in modo semplice:

\begin{align*}
  \begin{array}{r c l}
    f(m_1 m_2) & = & f(\langle 1 \rangle m_1) \oplus f(\langle 2 \rangle m_2) \\
    f(m_1' m_2) & = & f(\langle 1 \rangle m_1') \oplus f(\langle 2 \rangle m_2) \\
    f(m_1 m_2') & = & f(\langle 1 \rangle m_1) \oplus f(\langle 2 \rangle m_2') \\
    \hline
    f(m_1' m_2') & = & f(\langle 1 \rangle m_1') \oplus f(\langle 2 \rangle m_2') \\
  \end{array}
\end{align*}

L'idea per risolvere il problema potrebbe essere l'applicazione nidificata della funzione $f$
in stile cypher block chaining, ovvero:
\[
  f'(m_1\dots m_l) =   f(m_l \oplus \dots \oplus f(m_3 \oplus f(m_2 \oplus f(m_1))))
\]
Questo sistema è dimostrabilmente sicuro; difatti, ciò che viene realizzato è
la costruzione di una nuova funzione $f' : \{0, 1\}^{kl} \to \{0, 1\}^k$, partendo
da una funzione pseudocasuale di $k$ bit in $k$ bit, che incrementa la dimensione dell'input.
Possiamo concepire questo concetto come un'estensione dell'idea di generazione di funzioni pseudocasuali.
Supponiamo di avere una funzione scelta in modo uniforme tra le funzioni da $\{0, 1\}^k$ a $\{0, 1\}^k$,
oppure una funzione da $kl$ bit a $k$ bit, selezionata da un insieme di dimensione più ridotta, poiché
dipende dallo stesso seme utilizzato per $f$. Il nostro obiettivo è affermare che questo sistema è
sicuro nel senso che non esiste alcun algoritmo probabilistico polinomiale in grado di distinguere
una funzione pseudocasuale da una funzione casuale.

L'eventuale forger può essere convertito in un distinguisher; pertanto, affermare che si tratta
di un sistema di autenticazione o di una funzione pseudocasuale da $kl$ bit a $k$ bit è equivalente, 
quindi l'esistenza di un forger implica l'esistenza di un distinguisher, e viceversa.

Dimostriamo quindi che la costruzione della funzione $f'$ è una costruzione di una funzione pseudocasuale
da $kl$ bit a $k$ bit, partendo da una funzione pseudocasuale da $k$ bit a $k$ bit, e dimostriamo che è
una funzione pseudocasuale nel senso delle definizioni date sulle funzioni pseudocasuali, ovvero 
non esiste alcun algoritmo probabilistico polinomiale in grado di distinguere una funzione pseudocasuale
da una funzione casuale.

Per farlo costruiamo $\mathcal{F}_i (m_1, \dots, m_i)$ prende i primi $i$ blocchi del messaggio e applica 
la funzione $f$ pseudocasuale a questi blocchi e per i successivi $l - i$ blocchi applica la funzione
$r$ casuale, quindi:

\[
  \mathcal{F}(m_1\dots m_l) =   r(m_l \oplus \dots \oplus r(m_{i+1} \oplus f(m_i \oplus \dots \oplus f(m_3 \oplus
  f(m_2 \oplus f(m_1))))))
\]
A questo punto, sapendo che $f_0$ è sempre casuale in tutti i punti e $f_1$ è pseudocasuale in tutti i punti, 
sapendo distinguere i due estremi possiamo, per interpolazione, distinguere anche i punti intermedi.
Sappiamo che $\mathcal{P}(i)$ è la probabilità che il distinguisher restituisca $1$ se la funzione 
di autenticazione è la funzione $\mathcal{F}_i$, allora:
\[
  \big| \mathcal{P}(i) - \mathcal{P}(i+1) \big| > k^{-c}
\]
Quindi distinguere sul livello $i$-esimo e il livello $i+1$-esimo si traduce in una distinzione
nell'utilizzo di una funzione pseudocasuale e una funzione casuale, quindi:
\[
  \exists i \in \{0, \dots, k-1\} \quad \big| \mathcal{P}(i) - \mathcal{P}(i+1) \big| > k^{-c'}
\]
Diventando quindi un distinguisher per la funzione pseudocasuale $f$.
\subsection{Problema della non ripudiabilità}
Vorremmo avere a disposizione un sistema che permetta di autenticare un messaggio, in modo tale che
il mittente non possa negare di averlo inviato, poiché con le tecniche utilizzate fino ad ora i messaggi 
potrebbero essere stati creati da chiunque. Tale problema è legato al concetto di firma digitale, chi firma 
il messaggio non può negare di averlo firmato, in quanto la firma è univoca e non può essere riprodotta da
nessun altro. 

In sostanza, solo un agente può firmare un messaggio, e tutti possono verificare la firma. Chi può verificare 
non può firmare, nel momento in cui la firma è stata apposta non può essere contestata.
Devono quindi esistere due chiavi, una chiave privata per firmare e una chiave pubblica per verificare, e 
dalla chiave pubblica non deve essere possibile risalire alla chiave privata.

\subsubsection{\texttt{RSA} nella firma digitale}
L'algoritmo \texttt{RSA} può essere utilizzato per la firma digitale, in quanto è un algoritmo a
chiave pubblica e privata, e la chiave pubblica non può essere utilizzata per risalire alla chiave privata.

In \texttt{RSA} classico, il messaggio da criptare si eleva alla potenza $e$ e si prende il modulo $n$, e 
per decriptare si eleva alla potenza $d$ e si prende il modulo $n$. Per il teorema di Eulero, $n$ elevato 
alla cardinalità del gruppo fornisce l'unità, quindi $m^{\varphi(n)} \equiv 1 \mod n$, quindi $m^{k\phi(n) + 1}
\equiv m \mod n$.

Per firmare un messaggio $m$ si calcola $m^d \mod n$, e per verificare la firma si calcola $(m^d)^e \mod n$,
che è uguale a $m$. Solamente chi possiede la chiave privata può firmare, mentre la verifica può essere
effettuata da chiunque.
\[
  (m^d)^e \equiv m^{de} \equiv m^{k\varphi(n) + 1} \equiv m \mod n
\]
\subsection{Definizione di sistema di firma digitale}
Un sistema di firma digitale è una tripla di algoritmi $(\mathsf{Gen}, \mathsf{Sign}, \mathsf{Ver})$ probabilistici 
polinomiali.
\begin{itemize}
  \item $\mathcal{G}$ è un algoritmo probabilistico polinomiale che prende in input $1^n$ (\textit{poiché 
  l'algoritmo deve essere polinomiale nel valore del security parameter, ovvero il numero di bit che usiamo 
  per rappresentare le nostre chiavi, visto che sulle macchine di Turing la dimensione del problema è 
  pari al numero di celle che usiamo nel nastro di input}) che produce una coppia di chiavi $(p_k, s_k)$;
  \item $\mathcal{S}$ è un algoritmo probabilistico polinomiale che prende in input una chiave privata $s_k$
  e il messaggio $m$ e produce una firma $\sigma$;
  \item $\mathcal{V}$ è un algoritmo probabilistico polinomiale che prende in input una chiave pubblica $p_k$,
  e la firma $\sigma$ e restituisce $1$ se la firma è valida, $0$ altrimenti.
\end{itemize}
La probabilità di verificare una firma costruito secondo lo schema di firma digitale è $1$.
\[
  \forall \mathcal{P}\left[ \mathcal{V}(p_k, \mathcal{S}(s_k, m)) = 1 \right] = 1
\]
Si parla di probabilità perché l'algoritmo di verifica potrebbe essere un algoritmo probabilistico polinomiale,
e di conseguenza sbagliare, ma la probabilità che questo accada è $0$.

Sia $\mathcal{F} \in \texttt{PPT}$ un algoritmo che chiede la firma di messaggi $m_0, m_1, \dots, m_l$, anche 
in modo adattivo, e che produce una coppia $(m, \sigma)$, dove $m$ è il messaggio che viene firmato e $\sigma$ 
ed $\mathcal{F}$ ha successo se $\mathcal{V}(p_k, \sigma) = 1$ e $m \notin \{m_0, m_1, \dots, m_l\}$.
\[
  \forall \mathcal{F} \in \texttt{PPT} \qquad \mathcal{P}\left[ \mathcal{F} \text{ ha successo} \right] 
  \leq k^{-\omega(1)}
\]
Se $\mathcal{F}$ non riesce a produrre una firma falsa avendo a disposizione la chiave pubblica, è 
evidente che chiunque abbia la chiave pubblica non può produrre firme; non è possibile ricavare la chiave privata, 
perché l'unico modo che conosciamo per produrre una firma è mediante l'algoritmo $\mathcal{S}$, che prende in 
input la chiave privata e di conseguenza un crittosistema di firma digitale che soddisfa queste definizioni 
è un sistema che soddisfa la proprietà di non ripudiabilità.

\texttt{RSA} però non è un buon sistema di firma digitale, nel senso che non soddisfa la definizione data, 
infatti non è vero che ogni forger ha una probabilità di successo trascurabile, infatti è possibile forgiare
messaggi, dati $(m_1, m_1^d)$ e $(m_2, m_2^d)$, creando un nuovo messaggio $(m_1m_2, (m_1m_2)^d)$. Chiaro che 
inserendo sufficiente ridondanza ai messaggi in modo tale che molto difficilmente $m_1m_2$ sia un messaggio significativo 
questi attacchi non producono nulla.

\section{Funzioni Hash}
L'idea alla base relativa alla firma di messaggi lunghi è quella dell'utilizzo
di \textbf{funzioni hash} crittograficamente sicure, quindi 
il messaggio $\sigma$ viene calcolato come $\sigma = H(m)^d$. Il motivo per cui viene firmato l'hash 
di un messaggio è per poter firmare messaggi lunghi, evitando quindi di utilizzare firme lunghe tanto 
quanto il messaggio originale. Utilizzando questa metodologia cosa succede se dati due messaggi 
$m_1$ e $m_2$, $H(m_1) = H(m_2)$? In questo caso è possibile forgiare un messaggio, infatti 
chiedendo la firma del messaggio $m_1$, è possibile forgiare la firma del messaggio $m_2$ utilizzando 
la firma del messaggio $m_1$.

Per la natura intrinseca delle funzioni hash, tali funzioni hanno collisioni, quindi è necessario
utilizzare delle funzioni hash crittograficamente sicure, ovvero funzioni hash collision resistant, 
su cui è difficile trovare collisioni. Quindi è computazionalmente difficile trovare due messaggi
$m_1$ e $m_2$ tali che $H(m_1) = H(m_2)$.
\begin{tcolorbox}[title = Funzione collision resistant]
  Una funzione $H$ è \textbf{collision resistant} se per ogni algoritmo $\mathcal{A}$ che lavora in tempo 
  polinomiale, la probabilità che $\mathcal{A}$ produca una coppia $(m_1, m_2)$ tale che $H(m_1) = H(m_2)$ 
  è trascurabile, più piccola di qualsiasi polinomio.
\end{tcolorbox}
Degli esempi di funzioni hash collision resistant possono essere \texttt{MD5}, \texttt{SHA-1}, \texttt{SHA-2}.
\texttt{SHA-2} al momento è considerata lo stato dell'arte, ma è possibile che in futuro vengano 
trovati attacchi che permettono di trovare collisioni in \texttt{SHA-2}.

Utilizzando funzioni hash collision resistant all'interno di \texttt{RSA} per firmare messaggi, 
allora il sistema di firma digitale è sicuro, ovvero soddisfa la definizione data in precedenza, poiché 
non siamo in grado di produrre la firma di un messaggio $m_1 \cdot m_2$ a partire dalla firma di $m_1$
e $m_2$, perché l'hash di $m_1 \cdot m_2$ è diverso dall'hash di $m_1$ e $m_2$.

\subsection{Funzioni hash one way}
Una funzione hash $H$ è one way se dato $x$ è difficile trovare un qualsiasi $m$ tale che $H(m) = x$,
ovvero facile da calcolare, ma difficile da invertire. In una funzione iniettiva, dove ogni elemento
dell'immagine (\textit{codominio}) ha un unico elemento dell'insieme di partenza, quindi 
trovare l'inversa è semplice, siccome $f: A \rightarrow B$ è iniettiva
allora $f^{-1}: B \rightarrow A$ è definita. Per invertire una funzione hash, che non è iniettiva,
è necessario utilizzare tecniche di \textbf{brute force}, ovvero provare tutti i possibili input
e trovare un qualsiasi input che produce l'hash $x$.

\begin{proposizione}
  Se $H$ è una funzione collision resistant, allora $H$ è anche una funzione one way.
\end{proposizione}
\begin{proof}
  Supponiamo che $H$ non sia one way, mostriamo quindi che $H$ non sia collision resistant. 

  Sia $m$ un messaggio casuale e calcoliamo $x = H(m)$, quindi $x$ è un valore casuale che 
  viene dato in input alla macchina che inverte la funzione hash e che produrrà un messaggio
  $m'$ tale che $H(m') = x$.

  \begin{figure}[H]
    \centering
    \begin{tikzpicture}
      \node[draw, rectangle, minimum width=4cm, minimum height=3cm] (A) at (0,0) {$H^{-1}$};
      \draw[->] (-5, 0) -- (-2, 0) node[midway, above] {$x$};
      \draw[->] (2, 0) -- (5, 0) node[midway, above] {$m_1$};
    \end{tikzpicture}
  \end{figure}

  Con il fatto di aver scelto $m$ in modo casuale, la probabilità che $H^{-1}$ restituisca lo stesso 
  messaggio $m$ è trascurabile, quindi con probabilità $1$ abbiamo trovato una collisione.
\end{proof}
\section{Blind signature}
\textbf{Blind signature} è un protocollo che permette di firmare un messaggio senza che il firmatario 
sappia cosa sta firmando. Esiste un messaggio $m$ che l'agente $B$ deve firmare e $B$ non può 
conoscere $m$. L'agente $A$ che ha bisogno della firma sceglie un elemento $b$ casuale appartenente 
al gruppo $\mathbb{Z}_n^*$ chiamato \textbf{blinding factor} e calcola $m \cdot b^e$, dove 
$e$ è la chiave pubblica di $B$, e ne chiede 
la firma l'agente $B$ calcola la firma $\sigma = (m \cdot b^e)^d = m^d \cdot b$ e 
comunica $\sigma$ ad $A$. In questo caso 
non si utilizza la funzione hash essendo fondamentale l'utilizzo della struttura dei messaggi,
quindi bisognerà utilizzare tecniche alternative, come la ridondanza 
dei messaggi, per evitare gli attacchi visti precedentemente.
L'agente $A$ calcola quindi $\sigma' = \sigma \cdot b^{-1}$ ottenendo $m, \sigma'$, quindi
$\sigma'$ è la firma del messaggio $m$.

\pseudocodeblock{
\begin{tikzpicture}
  \node[businessman, monitor, female, minimum size=2cm,label=below:{Alice}] (alice) {};
\end{tikzpicture}
\<\<
\begin{tikzpicture}
  \node[dave, monitor, mirrored, minimum size=2cm, label=below:{Bob}] (bob) {};
\end{tikzpicture}
\\[0.1\baselineskip][\hline] \\[-0.5\baselineskip]
\text{Sceglie }b \in_R \mathbb{Z}_n^*\<\< \\
\<\sendmessageright*{m \cdot b^e} \\
\<\sendmessageleft*{\sigma = (m \cdot b^e)^d} \\
\text{Produce $\sigma'$ dove }\sigma' = \sigma \cdot b^{-1} = m^d\<\<\\
}
$A$ interagendo con $B$ riesce a far produrre una firma per il messaggio $m$ senza che $B$ sappia
cosa stia firmando.
\[
  \sigma' = \sigma \cdot b^{-1} = (m \cdot  b^e)^d \cdot b^{-1} = m^d \cdot b^{ed} \cdot b^{-1} = 
  m^d \cdot b \cdot b^{-1} = m^d
\]
Vorremmo migliorare il sistema, in modo tale che $B$ firmi comunque alla cieca, ma che abbia la garanzia 
che sia un messaggio costruito in maniera adeguata a quello che doveva effettivamente firmare. Per farlo 
abbiamo due modi:
\begin{enumerate}
  \item La chiave pubblica usata da $B$ può essere usata solo per spedire pin.
  \item Complicando il protocollo. Per farlo $A$ genera $m_1, m_2, \dots, m_l$
  differenti messaggi di comunicazione pin e tali messaggi devono essere tutti 
  identici, ma differiscono solo per il valore del pin. $A$ genera $b_1, b_2, \dots, b_l$
  blinding factor secondo il protocollo e spedisce a $B$ i messaggi $m_1 \cdot b_1^e,
  m_2 \cdot b_2^e, \dots, m_l \cdot b_l^e$. A questo punto $B$ sceglie $i \in_R \{1, \dots, l\}$,
  scegliendo quindi una lettera e comunica $b$ ad $A$, a questo punto $A$ comunica 
  $m_1, b_1, \dots, m_{i-1},b_{i-1},m_{i+1},b_{i+1}, \dots, m_l, b_l$ ad $B$,
  comunicando tutte le informazioni tranne quelle relative al messaggio $i$-esimo.
  $B$ verifica la correttezza dei dati ricevuti e se la verifica ha successo produce 
  la firma $\sigma = (m_i \cdot b_i^e)^d$, altrimenti rifiuta la firma.
\end{enumerate}
Scegliendo $l$ sufficientemente grande, la probabilità che $B$ riesca a trovare il valore
del pin si abbassa, ma la probabilità di attacco resta comunque alta, implicando quindi 
la necessità di trovare altri strumenti per contrastare gli attacchi.
\section{Bit commitment}
\textbf{Bit commitment} è un protocollo che permette di inviare un bit in modo che il ricevente
non possa sapere il valore del bit fino a quando non viene rivelato, senza che il mittente possa
cambiare il valore del bit. 
In questo caso il lavoro viene fatto lavorando su un singolo bit, ovviamente il protocollo può
essere esteso per lavorare su stringhe di bit più lunghe.
Non essere in grado di capire il valore del bit $b$ significa che l'agente $B$ che riceve il bit
se applica una qualsiasi algoritmo $\mathcal{A}$ al bit $b$ indovina il valore del bit con
probabilità non maggiore di $\frac{1}{2} + \epsilon$, dove $\epsilon$ è una quantità trascurabile.

L'apertura della \textit{busta} avviene quando $A$ comunica $b$ l'informazione trapdoor in modo che
$B$ possa verificare che il bit $b$ sia effettivamente quello che $A$ ha inviato. Ovviamente 
$A$ non deve riuscire a creare due coppie $m'$ e $m''$ che producano due \textit{buste} diverse. 
\subsection{Primo protocollo}
In questo protocollo la collaborazione di $B$ è fondamentale, infatti $A$ non può fare nulla
se $B$ non collabora. L'algoritmo utilizza un algoritmo di crittografia simmetrica.
\pseudocodeblock{
\begin{tikzpicture}
  \node[businessman, monitor, female, minimum size=2cm,label=below:{Alice}] (alice) {};
\end{tikzpicture}
\<\<
\begin{tikzpicture}
  \node[dave, monitor, mirrored, minimum size=2cm, label=below:{Bob}] (bob) {};
\end{tikzpicture}
\\[0.1\baselineskip][\hline] \\[-0.5\baselineskip]
\<\< \text{Sceglie }r \in_R \{0,1\}^n\\
\<\sendmessageleft*{r} \\
\text{Sceglie }k \in_R \{0,1\}^n\<\< \\
\<\sendmessageright*{E_k(r\cdot b)} \\
\<\sendmessageright*{k} \\
}
Sulla base delle analisi fatte fino ad ora, non è possibile ricavare la 
chiave di cifratura $k$ a partire dal plaintext, anche se scegliamo parte 
del plaintext. 
$B$ verifica l'autenticità del messaggio ricevuto non appena riceve la chiave $k$, 
ovvero l'informazione trapdoor. 
$A$ non può imbrogliare perché dovrebbe trovare due chiavi $k_0$ e $k_1$ tali per cui
$E_{k_0}(r \cdot 0) = E_{k_1}(r \cdot 1)$, ma su un algoritmo di crittografia simmetrica
come \texttt{AES} non è possibile trovare due chiavi che producano lo stesso ciphertext.

In tale algoritmo però ci sono due problemi:
\begin{enumerate}
  \item $B$ deve collaborare, altrimenti $A$ non può fare nulla.
  \item Non è buona cosa scegliere un protocollo che si basa su un algoritmo di crittografia
  non dimostrabilmente sicuro.
\end{enumerate}
\subsection{Secondo protocollo}
Sia $H$ una funzione hash one way.
\pseudocodeblock{
\begin{tikzpicture}
  \node[businessman, monitor, female, minimum size=2cm,label=below:{Alice}] (alice) {};
\end{tikzpicture}
\<\<
\begin{tikzpicture}
  \node[dave, monitor, mirrored, minimum size=2cm, label=below:{Bob}] (bob) {};
\end{tikzpicture}
\\[0.1\baselineskip][\hline] \\[-0.5\baselineskip]
\text{Sceglie }r_1, r_2 \in_R \{0,1\}^n\<\< \\
\<\sendmessageright*{H(r_1  r_2  b), r_1} \\
\<\sendmessageright*{r_2, b} \\
}
Quando $A$ invia il messaggio codificato con la funzione hash nota e parte dell'informazione 
che è stata codificata, $B$ può verificare che il messaggio sia corretto, solamente se
$A$ invia l'informazione restante, che non sarà in grado di manipolare, perché dovrebbe 
creare una situazione tale che $H(r_1 r_2 0) = H(r_1 r_2' 1)$, ma questo è
equivalente a trovare un confitto nella funzione hash, che è un problema difficile.
$B$ non può ricavare l'informazione $b$ perché non può invertire la funzione hash.
Se non ci fosse $r_2$ allora $B$ potrebbe facilmente ricavare $b$ provando le combinazioni 
$H(r_1 0)$ e $H(r_1 1)$, ma con $r_2$ non è possibile fare questo tipo di attacco.

\subsection{Terzo protocollo}
Questo protocollo è dimostrabilmente sicuro, ma in termini di complessità è molto più
costoso degli altri due.
\pseudocodeblock{
\begin{tikzpicture}
  \node[businessman, monitor, female, minimum size=2cm,label=below:{Alice}] (alice) {};
\end{tikzpicture}
\<\<
\begin{tikzpicture}
  \node[dave, monitor, mirrored, minimum size=2cm, label=below:{Bob}] (bob) {};
\end{tikzpicture}
\\[0.1\baselineskip][\hline] \\[-0.5\baselineskip]
\<\< \text{Sceglie }r \in_R \{0,1\}^l\\
\<\<\text{ dove }r=r_1r_2\dots r_l \\
\<\sendmessageleft*{r} \\
\text{Genera un seme }s \in_R \{0,1\}^n\<\< \\
\text{Genera una pseudostringa di bit }x \in_R \{0,1\}^l \<\<\\
\text{Dove }x=x_1x_2\dots x_l\<\< \\
y_i = x_i\text{ se } r_i = 0\text{ e }y_i = x_i \oplus b\text{ se }r_i = 1 \<\<\\
\text{Produce }y_0y_1\dots y_l\<\<\\
\<\sendmessageright*{y_1y_2\dots y_l} \\
\<\sendmessageright*{s} \\
}
  
La sequenza $y$ inviata è una sequenza di bit che sono generati o in maniera pseudocasuale 
o in \texttt{XOR} con il bit $b$ quando $r_i = 1$, nel momento in cui un oggetto è casuale,
lo è anche la sua \texttt{XOR} con un altro oggetto, non contenendo quindi nessuna 
informazione circa il bit $b$.

Una volta che $B$ riceve il seme $s$, è in grado di ricostruire la sequenza $x$ e quindi
verificare che tutti gli $y_i$ siano corretti, se così non fosse, allora $B$ può
interrompere la comunicazione.

$A$ non può imbrogliare perché dovrebbe trovare due semi $s_0$ e $s_1$ tali
per cui $s_0$ porti a $y_1,\dots,y_l$ e $s_1$ porti a
$y_1',\dots,y_l'$ e per ogni $i$ se $r_i = 1$ allora $x_i = \bar{x_i}$, ma per essere più precisi 
$0 \oplus x_i = 1 \oplus x_i'$, in modo tale che $y$ da spedire sia uguale in entrambi i casi.

\section{Schemi a barriera}
Negli schemi a barriera disponiamo di un segreto $s$ che vogliamo proteggere, lo distribuiamo 
ad $n$ agenti creando delle parti chiamate \textit{share} $s_1,\dots,s_n$, in modo che 
mettendo assieme $n$ parti si possa ricostruire il segreto, ma con meno di $n$ parti non si possa 
ricavare alcuna informazione sul segreto, quindi nemmeno un'informazione binaria del segreto $s$.
\subsection{Schema \texttt{XOR}}
Per farlo proviamo con lo \texttt{XOR}, siano $s_1,\dots,s_{n - 1}$ sequenze di bit casuali, 
sia $s$ il segreto e sia 
$s_n \equiv s \oplus s_1 \oplus \dots \oplus s_{n-1}$,
essendo $s_1,\dots,s_{n - 1}$ casuali, $s_n$ è casuale,
quindi non contiene alcuna informazione sul segreto $s$, e lo sarebbe di qualunque sottoinsieme.
Vale infatti che, per come è stato costruito, $s_1 \oplus s_n = s$, e lo \texttt{XOR} con qualunque 
sottoinsieme di $s_1,\dots,s_k = s \oplus s_{k+1} \oplus \dots \oplus s_n$, non fornendo quindi 
alcuna informazione sul segreto.

Questo schema ha però un problema, un agente non collaborativo potrebbe non inviare la sua parte
e quindi impedire la ricostruzione del segreto, vorremmo che fosse possibile ricostruire il segreto
anche con un numero minore di parti, ma non con meno di un numero fissato $k$.

\subsection{Schema di Shamir}
Lo schema di Shamir è un metodo per distribuire un segreto $s$ in $n$ parti, in modo che con $k$
parti si possa ricostruire il segreto, ma con meno di $k$ parti non si possa ricavare alcuna
informazione sul segreto $s$.

\begin{theorem}
  Un polinomio di grado $k - 1$ è individuato univocamente da $k$ punti. Per $k$ punti passa
  esattamente un polinomio di grado $k - 1$.
\end{theorem}

Costruiamo un polinomio $P$ casuale di grado $k$ tale che $P(0) = s$.
\[
  P(x) = a_0 + a_1x + \dots + a_{k-1}x^{k-1}
\]
\[
  P(0) = a_0 = s
\]
Scegliendo quindi $a_1, \dots, a_{k-1}$ casuali e $a_0 = s$ otteniamo un polinomio $P$ casuale.

Gli agenti sono $n$, e ad ognuno di essi viene assegnato in valore del polinomio $P$ in un punto
casuale $x_i$, che non sia il punto $0$. 

\subsubsection{Distribuzione delle Parti}

Dopo aver costruito il polinomio $P$, il possessore del segreto $s$ distribuisce le sue $n$ parti
agli agenti, assegnando a ciascun agente $i$ il valore $P(x_i)$. Ogni agente conosce solo il suo
valore assegnato e non può dedurre nulla circa il segreto complessivo.

Il polinomio $P(x)$ è definito come:

\[ P(x) = a_0 + a_1x + a_2x^2 + \dots + a_{k-1}x^{k-1} \]

dove $a_0 = s$ e $a_1, a_2, \dots, a_{k-1}$ sono scelti casualmente. Ogni agente riceve il proprio
valore $P(x_i)$, con $x_i$ scelto casualmente da una distribuzione che non include lo zero.

\subsubsection{Ricostruzione del Segreto}

Per ricostruire il segreto $s$, è necessario un insieme di almeno $k$ parti. Questo è garantito
dal teorema precedentemente enunciato, secondo il quale $k$ punti sono sufficienti per individuare
univocamente un polinomio di grado $k-1$.

La ricostruzione del segreto può essere effettuata utilizzando una tecnica come l'interpolazione
polinomiale. Ad esempio, utilizzando l'interpolazione di Lagrange, il segreto può essere recuperato
con la seguente formula:

\[ s = P(0) = \sum_{j=0}^{k-1} y_j \prod_{m=0, m \neq j}^{k-1} \frac{x_m}{x_m - x_j} \]

Dove $x_1, x_2, \dots, x_k$ sono i punti in cui gli agenti hanno valori del polinomio $P$.